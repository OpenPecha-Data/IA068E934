(b23)聞如是一時佛遊於王舍國其鷄山。與大比(b24)丘衆不可計。弟子善業第一。及大衆菩薩無(b25)央數。敬首爲上首。是時十五齋日月滿。

佛(b26)請賢者善業。此衆菩薩集會。樂汝説菩薩大(b27)士明度無極。欲行大道當由此始[師云請之以法不以飮食(28)也]

於是秋露子念。此賢者説明度道。自己力所乘佛聖恩乎。

善業知其意而答曰。敢佛弟子所説。皆乘如來大士之作。所以者何。從佛説法故有法學賢者子賢者女。得法意以爲證。[法學學法也解空不願無想寂定謂之得法意漏盡結解得道謂之證由言證已當還本無矣]其爲證者所説所誨所言。一切如法無諍[所説者解説經義也所誨者教誨
人也言者廣陳法言也]所以者何。如來説法爲斯樂者。 族姓子傅相教如經意無所諍[如如人本也來所由來也人本空無泥曰同躰也佛得三法空三界願想滅矣安般曰還爲何等還五陰知見滅處故曰如來矣佛説淨法但爲樂斯本無寂法法施也]

