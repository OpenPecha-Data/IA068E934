善業言。如世尊教。樂説菩薩明度無極。 欲行大道當由此始。[夫體道爲]菩薩[是空虚也。斯道爲菩薩亦空虚也]師云菩薩[心履踐大道欲爲體道心爲道倶無形故言空虚也斯道者謂空不願無想也]何等法貌爲菩薩者。[不見佛法有法爲菩薩也於佛經法不見五陰六衰十二縁
起有菩薩也]吾於斯道無見無得。其如菩薩不可見。明度無極亦不可見。彼不可見何有菩薩。當説明度無極。若如是説。菩薩意志不移不捨不驚不怛。不以恐受不疲不息。不惡難此微妙明度。與之相應而以發行。則是可謂隨教者也[不移不退轉也不捨不廢大志也驚怪怛熱也
不驚怪必深法心中不滿熱嫌其爲苦也必歡喜受此法不以恐迫故受此法強學之也以不爲疲不以爲勞也不息者不懈也]

又菩薩大士行明度無極。當學受此。如受此者不當念是我知道意。所以者何。是意非意淨意光明 [For the commentary see the also following record]

賢者秋露子曰。云何有是意而意非意。善業曰若非意者爲有爲無[師云當學知是非意以知非意無復想捨即爲意淨光明者無復塵冥矣也]彼可得耶[彼彼意也可得意處不乎]曰不可也[言不可者不可言無亦不可得處也]

善業曰。如非意。有與無不可得。不可得不可明。其合此相應者豈有是意意非意哉。曰如是者何謂非意。善業曰。謂其無爲[有爲者謂生死之心陰自起念捨一念一 至無不爲己非意者無復有此生死想故曰無也]無雜念也[雜念者想且在經且在五陰意不一定謂之雜念也已如空定
不起五陰爲無雜念也]

秋露子曰。善哉善哉。佛稱賢者説山澤行實爲第一。[See the also following record]

菩薩受此無上正眞之道[善業意解微妙常善於山澤空淨之行故爲佛所稱]不退轉菩薩受此意[不轉謂菩薩得住第七地也]觀而不休。明度無極當以知此[觀而不休謂惟此經意不疲倦也]欲學弟子地。當聞是經擇取奉持[弟子趣欲空不願無想得泥洹已不望知佛權道大悲也]欲學
縁一覺地[縁一覺者望欲得佛慈悲不著不密於善權也]若學佛地。當聞是經[學佛地者弘慈普濟不中道取證矣]擇取奉持。所以者何。是明度道説法甚廣。是爲菩薩大士所學[善權十力無畏佛法度人欲一切知言是經廣大在三學者自擇取也]

善業白佛言。吾以爲菩薩者其不可見。名亦不可得[師云菩薩與名皆空當以何爲之説明度經也又所匡政皆不可見不可得者。當何爲菩薩説法欲以道匡政天下著欲之徒使其無爲邪見之行也]如是世尊。所疑有著。吾與物也斯不可得一切[所疑謂有吾身與萬物也貲貨費耗皆非有得
吾與萬物皆非已有難可常保也]但以名爲菩薩。[至于佛亦名也。]然不住不住[佛與菩薩在世間但名耳其法意非住也不住者以權著也]所以者何。名不可得。是故名者非住非不住。[名者猶水中月像也]若爲菩薩説深明度意。不移不捨不疲不息不有惡難。 不驚不怛不以
恐受。以體解而性入[性與道倶如合符契也]是爲住不退轉。應於無處當以知此。又妙世尊[師云妙者此經義甚深妙也]菩薩修行明度無極不以色住[不倚此色身住也]於痛想行不以識住[不以名身任也]所以者何。若止於色爲造色行[是爲甫始主作生無身業也]止痛想行
爲造識[斯又甫欲與造邪識之行始衆生矣]非爲應受[非如法受也]明度無極不造行爲應受識不造色行是爲應受明度矣受此其不具足明度無極。終不得一切知[於斯經中有邪想行如毛髮謂之不具終不得作佛也]秋露子曰。菩薩何行而受明度。善業曰。以不取色。[取着也不
着於色也]不取痛想行識。所以者 何。色無彼受。痛想行識無有彼受。若此色無彼受爲非色。痛想行識無有彼受爲非識。明度之道無有彼受。[所以者何。吾受如取影無所得。]是爲明度無極之行也。是名曰菩薩大士諸法無受之定[我於世間所受如夢如影影爲無所得也]
場廣趣大而無有量。一切弟子諸縁一覺所不能持也[教順之場極廣所趣之道極大四等弘普周遍無極畢央濟衆苦痛難忍甘心進擢志大不權弟子若佛所不能究竟曰不能持矣]又一切知亦無彼受[師云一切知佛也唯佛得無不知]所以者何。無想見故。若想見者終不得此爲。若異學
先泥之信不得一切知。彼先泥信解道學度入慧。亦不取色。不取痛想行識。不從色見慧。不内色見慧。不外色見慧。不内外色見慧。不以異色見慧。於痛想行如上説不從識。不以内外異識見慧。如是究暢從信解得道地。法意作量以爲脱。便無受無獲[無受不復受五盛陰想無
獲無復罪福故言無所獲矣]已受解得度滅[已受解者謂八正道及正解正智爲意已受無復思想爲已得應義也]明度不爲智想。如是世尊雖菩薩於是道不取色痛想行識。亦不中道滅度。而具如來十力四無所畏佛十八不絶 之法也[菩薩得明度意見空甫修佛事以其力無畏十八法成
相好嚴佛刹不違本願欲度十方不中道滅度也]

又菩薩大士行明度無極當以觀此何等是智慧。何所爲明度。何以明諸法無所從得[師云不從内色外色内外痛想行見惠是爲無所從得也]是故謂之明度無極。如是觀省察思惟。不驚不怛不移不疲。如是菩薩爲不中休明度無極以知此。

秋露子曰。何故菩薩知己休止。爲如於色休色本性。於痛想行休識本性。明度無極休識本性[色之本性着復著起復起五陰悉爾菩薩於五陰休其本性不着起也]明度無極休智本性。

善業曰。如是賢者。其於色也休色自然[菩薩學明度本心欲分別知望得惠當休是欲知望之想無所復起也]於痛想行休識自然。明度無極休識自然。明度無極休智自然。[行此道者於智休止。]智之自然者休矣[於五陰中皆休其自起不復起矣]相休止。相之自然者休矣。

秋露子曰。善哉善哉其學此者必出一切智[行此道者休其欲之心即知心自起者皆休止也]善業曰。然菩薩學此出一切知。所以者何其於諸法無出無生。如是學故逮得佛坐[學如此者必從生死之出成佛一切知矣]菩薩履行明度無極。

若行色爲想行。若行色占爲想行。若行色不占爲想行。若行色興爲想行。若行色敗爲想行。若行色滅爲想行。See the previous record (The first one)若行色思爲想行。若行色空爲想行。若行色非身爲想行。痛想行識如上説皆爲
想行。若識有是吾當行欲得。行設有是如是行。如是惟爲惟行[師云説色如此痛想行識亦如色説也]此道爲是菩薩大士。爲行得想之行。無善權方便以爲休於明度無極[此上章皆爲三界生死不合明度大智之道也]

秋露子曰。菩薩何行爲無想無得行。有善權方便而不休於明度無極。答曰。不行色。不行色占。不行色興。不行色敗。不行色滅。不行色想。不行色空。不行色非身。痛想行識如上説不有是[師云不以有識知有此想也]吾當得行是行。不有是此行惟爲行此道。如是行菩薩大士
爲無想無得行。爲有善權方便而不休於明度無極[不以識知有此相應於明度無極也右此章所説無想無得之行也]又菩薩大士行明度無極。又菩薩大士行明度無極。於此不近爲不行不近行[師云菩薩於此五陰念無所依近爲不行者謂無所行也]不行不近[菩薩意不近行亦不行不
近以爲眞]亦不行[亦不行如此也]斯不否行。斯不近行。斯不近不行。斯亦不近於行不行於不近。於不行不否行。於不近[如此上謂意上事亦不離此上意矣]秋露子曰。何故不近。善業曰。如諸法無所近無從度。是名菩薩大士[不著行亦不斷行者爲生死斷爲泥能護此兩意
是名爲特曉明度善權也]一切諸法無度之定[如十二因縁皆空如無想可近者不着不縛故無得道也]場曠趍大而無有量。一切弟子諸縁一覺所不能持。行斯定者疾得無上正眞之道。爲無不覺乘佛聖旨。

善業曰。是菩薩大士受拜於往昔如來至眞等正佛者。乃行斯定。彼受無見。無見爲定其於定者不知吾受之[師云菩薩於定不作思想也]吾已定吾依定也。彼於是中一切不明[不以意分明之也]

秋露子曰。云何菩薩爲昔如來所説拜。當得佛者彼能見定。是定者乎[彼謂以得拜家寧能自見意定爲以定耶]答曰。不也。........

.

...............

...

............

...........

......

